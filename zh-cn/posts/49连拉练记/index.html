<!DOCTYPE html>
<html lang="zh-cn" dir="ltr">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>49连拉练记 | 断网博客</title>
  
      <link rel="stylesheet" href="/main.min.1abf4d0b20a5fe36bd650a1bfbaba94bd1ef31575320532dd382a59c225dcc59.css" integrity="sha256-Gr9NCyCl/ja9ZQob&#43;6upS9HvMVdTIFMt04KlnCJdzFk=" crossorigin="anonymous">
      <link rel="stylesheet" href="/font.min.25a22a47a931e06821bdbb9907a45066f4cc6594c5f377e56881c8834ed4141d.css" integrity="sha256-JaIqR6kx4GghvbuZB6RQZvTMZZTF83flaIHIg07UFB0=" crossorigin="anonymous">

  
      <script src="/main.cf84904bf8cca4ebaa521fd9b5d7c2ab739ea5947977b3f238bfe55313ea9fe7.js" integrity="sha256-z4SQS/jMpOuqUh/ZtdfCq3OepZR5d7PyOL/lUxPqn&#43;c=" crossorigin="anonymous"></script>

    <link rel="apple-touch-icon" sizes="180x180" href="/image/webicon/apple-touch-icon.png">
    <link rel="icon" type="image/png" sizes="32x32" href="/image/webicon/favicon-32x32.png">
    <link rel="icon" type="image/png" sizes="16x16" href="/image/webicon/favicon-16x16.png">
    <link rel="manifest" href="/image/webicon/site.webmanifest">

  
</head>
<body>
  <header>
      <figure id="avatar">
        <a href="/"><img src="/image/avatar.jpg" alt="avatar"/></a>
      </figure>
    <div id="headertext">
      <h1 id="sitetitle">断网博客</h1>
      
  <nav id="topnav">
    <ul>
    <li>
      <a href="/zh-cn/">首页</a>
    </li>
    <li>
      <a href="/zh-cn/about/">关于</a>
    </li>
    <li>
      <a href="/zh-cn/tags/">标签页</a>
    </li>
    <li>
      <a href="/">English</a>
    </li>
    </ul>
  </nav>

    </div>
  </header>
<article>
  
<nav id="tags">
  <ul>
      <li><a href="/zh-cn/tags/#misc">杂文</a></li>
  </ul>
</nav>

  <h1 id="articletitle">49连拉练记</h1>
  
  <time datetime="2021-09-19">2021-09-19</time>

  
  <p>辛丑中秋将至，贵大拉练，天下伟观。</p>
<p>时秋虎余威不减，群山纠纷。夏风熏暖，鸟栖虫隐，万物蔫然。而49连众将士昂首挺胸，行列森然。一声命下，整装束发，齐步则崩山岳，号令则变风云。</p>
<p>初入山林，万籁俱寂，兵分两列行于蜿蜒山径。松木耸立入云，野芳露悬摇曳。虽亭午烈日，木荫曛曛。偶有猿声一二，回首方知没于林海之怀。其间电网错综，尚不内犬狐虺蜴，军列鱼贯前行，安然无恙。</p>
<p>既出山林，前路平坦开阔。排头兵言：“生于忧患，死于安乐。全军警戒，将有伏焉。”顷之，红烟暴起而人物略无相视。适数贼举于四方，“小儿束手就擒矣。”呼而合围。吾军奋而突奔鸣枪，蒙面头贼应声仆地，余皆作鸟兽状散。教官屏息观之。</p>
<p>比至敌控之域，华池尽，丘陇平。黄沙四起，草枯木裂，铁网交叠深锁，枪炮轰震不息。排头兵遥视之：“众将都有，卧！”军三路皆匍伏荆棘铁网之下，衔枚疾进。</p>
<p>避空袭，越雷区，炎炽熛炭，沧海沃洋。忆及百年以前，九一八倭寇西侵，民族风雨飘摇。今日之九一八，国泰民安而警笛长鸣，国耻不忘，负重前行。</p>
<p>49连雷霆虎步，高歌猛进！</p>

</article>

<footer>
  <a href="#">回到顶部</a>
  <span id="copyright">
    Built in theme SakuraChiyo
    &copy;Zhihao Ye
    2019-2025

  </span> 
</footer>
</body>
</html>
